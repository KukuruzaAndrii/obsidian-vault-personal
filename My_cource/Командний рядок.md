В залежності від вашого досвіду роботи з комп'ютером, командний рядок може здатися дивною штукою. Але так чи інакше, навички роботи з нею необхідні. Крім того, це може навіть подобається.

Командний рядок (термінал, shell) це спосіб взаємодії з операційною системою, чи програмами, за допомогою текстових команд. Це означає, що ви набираєте команди текстом, і вони, якимось чином виконуються. У противагу такому способі взаємодії, є спосіб за допомогою графічної оболонки, за допомогою мишки, чи клавіатури + мишка. Тобто, коли ви, через контекстне меню створюєте файл, чи подвійним кліком відкриваєте папку, натискаєте на кнопку, або закриваєте програму хрестиком, то це ви користуєтеся _графічним інтерфейсом_.

В кожному з цих підходів є плюси та мінуси. Основний плюс графічного інтерфейсу, це його інтуїтивність, та легкість старту роботи з ним. Можливо ви бачили дворічних дітей, які ще не вміють говорити, але вже самостійно запускають та грають в ігри з графічним інтерфейсом на пристроях з сенсорним екраном.



