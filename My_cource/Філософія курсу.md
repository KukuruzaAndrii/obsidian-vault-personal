Радість програмування.

Радість чи задоволення від програмування може бути отримано різними способами і проявлятись по різному. Це може бути радість від створення чогось нового: гри, програми, інструменту. Коли бездушна машина виконує точно те, що ви уявили в своїй уяві, радість важко стримати. Напевно, ще й тому, що саме так буде відбуватись досить рідко :). Зазвичай, для цього потрібно буде докласти зусилля, більші ніж здається відразу.

Інший тип радості -- це радість пізнання. Комп'ютери з кожною хвилиною стають все складнішими і складнішими, і є найскладнішою машиною з побудованих, ну [дехто так вважає](https://www.amazon.com/Most-Complex-Machine-Computers-Computing/dp/1568810547) . І, для того щоб зрозуміти, як все таки воно **дійсно** працює, те що ти тільки но написав, і запустив, -- треба чималі зусилля, і об'єм знань. І під час переходу на новий рівень вниз, коли відбувається момент "ahaa, ось як", коли ти стаєш розуміти те, що ще вчора для тебе було чорним ящиком, радість відбувається сама собою. А той об'єм складності, що накопичений за час від створення першого комп'ютеру, і та кількість шарів абстрацій, які треба розкопати, забезпечать вам запас радості на довгі роки :).

Можливо, у вас буде своє [джерело радості](https://www.amazon.com/Just-Fun-Story-Accidental-Revolutionary/dp/0066620724?ref_=ast_author_dp), і я бажаю вам як найшвидше його віднайти, і черпати з нього.